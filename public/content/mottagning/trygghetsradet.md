## Trygghetsrådet

På Sektionen för Civilingenjör och Lärare finns det vi kallar Trygghetsrådet. Trygghetsrådet består bland annat av sektionens studerandeskyddsombud och ledamot för studiesociala- och JML-frågor (JML = **J**ämlikhet, **M**ångfald och **L**ika villkor). Rådet finns för att alla ska känna sig trygga på evenemang som arrangeras av sektionen. All information som behandlas av Trygghetsrådet följer kravet på tystnadsplikt enligt sektionens uppförandekod (https://tinyurl.com/uppforandekod).
Under mottagningen har Trygghetsrådets medlemmar extra koll på sina mail-inkorgar för att du som αdepten ska känna dig trygg. Upplever du något obehagligt under CL-sektionens mottagningsveckor finns vi här för att stötta, tveka inte att kontakta oss!
Kontaktuppgifter:
Lea Martinelle, studerandeskyddsombud: skyddsombud@cl-sektionen.se
Fanny Enocksson, ledamot för studiesociala- och JML-frågor: studiesocialt@cl-sektionen.se
Du kan även kontakta rådet anonymt om du inte känner för att dela dina kontaktuppgifter. Scanna QR-koden eller gå in på www.cl-sektionen.se/hjalp-vid-illabehandling, där hittas vägledning vid illabehandling samt länk till kontaktformuläret till studerandeskyddsombudet.
