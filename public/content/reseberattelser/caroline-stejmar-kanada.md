# Caroline Stejmar – Kanada

Universitet: University of Ottawa  
Termin: HT 2018  
Inriktning: Energi och Miljö

## Innan avresa

Innan jag åkte skaffade jag Study Permit som du ansöker om online via CIC. De höjde kraven för fingeravtryck/foto den 31 juli 2018 och jag sökte innan det datumet, så processen kanske ser något annorlunda ut jämfört med när jag sökte. Du behöver ha tillgång till skanner och skrivare så att du kan skanna in de dokument du skrivit under på. De är väldigt tydliga med vad du behöver skicka in och jag tyckte att stegen var enkla att följa och det går att spara din process allt eftersom, men var beredd på att det kan ta lite tid. De vill bland annat veta att du har en stabil ekonomi, detta kan du bevisa på flera olika sätt. Jag valde att ansöka om att få ett ”Statement of account” från min bank, där banken skriver ut och översätter dina tillgångar till kanadensiska dollar. Var beredd på att det kan ta några veckor att få ett ”Statement of account”, så börja med detta i tid. Jag skickade även in ett intyg från CSN som säger att jag kommer få lån/bidrag under året jag är där. För att få det intyget från CSN var jag tvungen att skicka in mitt ”Letter of Acceptance” från universitet i Ottawa. Mitt ”Letter of Acceptance” fick jag i början av juni, vilket tydligen var ovanligt sent och ska också skickas med i ansökan om ”Study Permit”. Försök att få alla dessa intyg som bevisar vilka tillgångar du har på engelska. Fotot du ska skicka in kan man ta i en vanlig fotoautomat och ska vara i passformat. Jag behövde inte ansöka om ett ETA (inresedokument, liknar ESTA som är för USA) eftersom att det ingick i mitt Study Permit

Jag behövde inga extra vaccinationer (eftersom jag hade tagit alla standard vacciner som vi har här i Sverige). Jag behövde dock ta en försäkring som kostar 200 CAD per termin för att få studera på University of Ottawa. Den gällde dock bara för sjukvård.

## Ekonomi

Jag sökte KTH:s resestipendium som gav 6000kr och tog merkostnadslån av CSN. Jag hade planerat att söka stipendium tidigt, men fick för mycket att göra under period 3 i tvåan.

Tips: ta tid till att söka stipendium tidigt. De flesta ansökningarna stänger i mitten av februari eller mars. Ångrar att jag inte tog tid till det.

## Boeende

Jag bodde i ett område som heter Little Italy som låg 3 km från Campus, men tog bussen varje dag då det var smidigare. Området var så lugnt och jag rekommenderar det verkligen. Området Sandy Hill som ligger nära Campus funkar också, men var beredd på att de flesta boenden som hyrs ut där är rätt ofräscha. Jag valde att åka till Kanada två veckor innan kurserna började för att hitta boende. Det var rätt svårt och jag skulle nog rekommendera att söka via skolan, men det måste du göra senast i början av juni. Om du inte vill hyra via skolan så kan du alltid kolla på olika facebookgrupper (tex. uOttawa Student Housing Billboard), men betala inget i förväg då det sker en hel del scams. Sen finns det också företag som hyr ut möblerade rum nära campus, se upp med dem dock då jag känner flera som hyrde via dem som hade massa problem.

## Studierna

Studierna i Ottawa skiljde sig ganska mycket från dem på KTH. Man läser fem kurser samtidigt under hela terminen istället för att dela upp det. Jag upplevde att belastningen var hög, så jag kan verkligen rekommendera att läsa flera förstaårskurser (kurskod som börjar på 1) istället för att kriga med andra- och tredjeårskurser som jag gjorde. De flesta andra utbytesstudenterna körde så istället.

Jag tillgodoräknade mig följande kurser som valbara:

- Climatology GEG2304
- Advanced GIS3312
- Fritid och sociala aktiviteter

På fritiden reste jag till Toronto, Quebec City, Montréal, Banff, Mont Tremblant, var på valsafari och testade rafting. Utöver det gick jag på spinning en dag i veckan, tränade på skolans gym och umgicks med vänner.

Det bästa med utbytet var helt klart alla nya vänner från hela världen. Har numera vänner från Kanada, Australien, Bulgarien, Nederländerna, Frankrike, Belgien, Sydkorea, Mexiko, Finland och Schweiz!
