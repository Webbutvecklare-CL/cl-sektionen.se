# Ewa Hörnlund – Tjeckien

Universitet: Czech Technical University  
Termin: HT 2016  
Inriktning: Energi och Miljö

## Innan avresa

Eftersom jag åkte inom EU hade jag möjlighet att vara med i Erasmus-programmet, vilket innebar lite pappersarbete innan utbytet. Jag sökte även boende och kontaktade vissa personer vid universitetet innan jag åkte, samt såg till att jag hade alla nödvändiga papper utskrivna. Min internationella koordinatorn i Prag var väldigt bra och jag upplevde att jag fick hjälp med alla frågetecken innan jag åkte.

## Ekonomi

Jag ansökte om Erasmus-stipendiet, vilket jag fick. Det innebar ca 330 € extra i månaden (år 2016).

## Boeende

Jag bodde i ett korridorsrum (studentboende) på Strahov. Universitetet skickade en inloggning till en sida där en kunde söka studentboende i ett informationsmail. Via inloggningen kunde jag rangordna typ 3-4 stycken boendealternativ. Det slutade med att jag fick en dubblett, vilket innebar att jag bodde i samma rum som en annan internationell student.

På området fanns flera pubar och de flesta byggnaderna hade dålig standard. Huset jag bodde i (block 8 om jag minns rätt) hade lite bättre standard. Där delade två dubbletter på toa, dusch och en liten kokvrå. I de andra byggnaderna fanns duschrum som alla delade på. Det var kul att bo med massa studenter, men vissa av husen hade nog inte varit något vidare boende.... hyran var dock väldigt billig. Tror jag betalade runt 1000 kr/månad! Gick även direktbuss till skolan.

Se till att kolla upp boendena ordentligt innan ni åker. Det finns som sagt både trevliga och mindre trevliga boenden. Personligen rekommenderar jag korridorsrum (dorm), eftersom man snabbt får en gemenskap med andra studenter. Det var viktigt för mig eftersom jag åkte dit själv. Det fanns även dorms alldeles vid skolan som sades var mycket fräschare och trevligare än dom på Strahov!

## Studierna

Undervisningen var lite rörigare i Prag än vad jag är van vid på KTH. Lektionerna följde inte helt samma standard av start/sluttid som på KTH. Hade en otur kunde vissa lektioner överlappar varandra med 20 minuter. Tentaperioderna var också annorlunda. Samma tenta gick flera gånger och en kunde skriva samma tenta flera gånger samma tentaperiod om det gick dåligt. Annars var det inte jättestor skillnad. Det fanns även ett ganska stort utbud av kurser som gavs på engelska.

**Jag läste följande kurser:**

- Architecture Drawing 1
- Probability and Statistics
- Water and Environmental Engineering
- Civil Engineering in Development Countries
- En kurs om landskap och parker i Prag (mkt utflykter!)

Utav dessa kunde jag tillgodoräkna mig statistiken och water and environment.

## Fritid och sociala aktiviteter

Prag är en otroligt fin stad att gå runt i, och jag tog verkligen tillfället i akt att lära känna den. Jag gick även på studentfester för international students varje vecka samt åkte på tre resor, två inom Tjeckien och en till Österrike.

Det bästa med utbytet var att få bo i Prag ett halvår! Jag har rest mycket innan så jag växte otroligt genom att bara vara där och lära känna staden.
