# Emelie Selinder

Universitet: University of Wollongong  
Termin: VT 2022  
Inriktning: Kemi

## Innan avresa

Jag sökte utbyte för jag gillar att utmanas, att upptäcka nya ställen och träffa nya människor. Här är bilder från EN av stränderna jag bodde vid:

BILD \* 3

Jag hade inga förväntningar egentligen förutom de som jag sett på bilder. Det fanns vackra stränder och en stor surfkultur. Jag visste inget om Australien förutom att de har farliga insekter och djur. Visste inte ens huvudstaden i Australien.

### Saker att fixa innan:

|              |        |                                                                                                                                                                                                        |
| ------------ | ------ | ------------------------------------------------------------------------------------------------------------------------------------------------------------------------------------------------------ |
| Språkkurs:   | Nej    | det räcker med språkintyg från KTH där det står att du är “sufficient in english”                                                                                                                      |
| Vaccination: | Ja/Nej | hade flera vaccinationer sedan innan, men verkar inte vara något problem. Behövde covid 19 vaccin 3x för att få flyga dit.                                                                             |
| Visum:       | Ja     | Online så det är smidigt men tog typ 4hr att göra då det är många steg och man behöver betyg, underlag från CSN att man kan betala, språkintyg, Kammarkollegiet försäkringspapper signerat av KTH ect. |
| Boende:      | Ja/Nej | Jag sökte till ett ställe som hette Kooloobong innan men man kan fixa annat boende på plats om man vill                                                                                                |

## Ankomst

Fick visum December men åkte 14 Februari 1 vecka innan O-Week som var välkomstveckan för alla studenter. Stor fest på campus med massa olika aktiviteter, mat, pool-party allt arrangerat av skolan. Fick gratis skjuts från flygplatsen till universitetet då jag bodde på Campus. Inga kårer eller studentföreningar kopplade till utbildningar mest klubbar till saker som fotboll, politik, cheerleading, religion.

## Ekonomi

Dyrt med Australien generellt sett så bra att ha sparpengar innan. Sökte stipendier men fick inga förutom resebidraget från KTH.

- Visum 4000 kr (fick dock tillbaka det av staten 9 månader gör “visum refund application” )
- Boende 8000 kr/månaden
- Behövde betala 4000kr bara för att acceptera boendet?? var alltså som en deposition som man aldrig skulle få tillbaka
- Matpriser lika som hemma lite dyrare, tips handla på Aldi
- Simkort var ganska billigt, ca 150 kr/månaden. Hade abonnemang på Opusonödigt att skaffa bankkonto där om en inte skaffar jobb är annars är tips att använda sig av “wise” eller “revolut” man behöver inte ens ett fysiskt kort då alla tar emot “blipp” alltså digitala bankkort i mobilen som apple-pay.
- Cash är bra att ha om man går ut och äter då resturanger inte delar på notan alls, även vid större sällskap och det finns inte swish endast banköverföringar.

Jag jobbade en del som servitris på bröllopsfester, man fick även söka jobb på campus på restaurangerna och på kontoren för universitetet. Man får ansöka om att jobba men det får man enligt visumet. Gratis frukost på tisdagar, lunch på onsdagar, och varje onsdag lunch fick man hämta gratis matvaror som mjölk, pasta och även schampo, deo, tamponger av skolan. Fick även låna cyklar gratis av boendet! Däremot fanns det inte riktigt infrastruktur för cyklar och gående i Wollongong.. men det gick ganska bra om man var uppmärksam och försiktig i trafiken.

## Boende

Jag ordnade bostad med skolan och man ansökte innan man åkte med hjälp av en portal som var länkad via universitetet. Dyrt men tyckte det var värt att träffa alla studenter där samt det fanns bio, biljard, pingis och lära-känna-event. Bodde 5 min från mina lektioner och biblioteket. 73,74 och 75 var nybyggda och fräscha det fanns några andra äldre som var sämre och hade mögel..

BILD

## Universitetet och studierna

Var fortfarande distansstudier till viss del p.g.a. corona så alla föreläsningar var inspelade i förväg och väl organiserade på en typ av canvas sida. Jag hade fysiska moment i alla 4 ämnena (subjects) som datorlabbar, kemi- och biologilabbar och alla delar i keramik-kursen var på plats.

## Kurser

Läste 3 “riktiga” kurser och kompletterade med en lite lugnare kurs där man tillverkade föremål i keramik se min fina smörgåstårta jag gjorde:

BILD

### Jag kunde tillgodoräkna följande kurser

- CHEM374 - Molecular Spectroscopy and Structure Elucidation | KD1070 Molekylär struktur

- BIOL213 - Principles of Biochemistry | BB1050 Bioteknik

- CHEM212 - Organic Chemistry II | KD 1270 Organisk Kemi, grundläggande koncept och praktik 2

## Staden och landet

Australien har inte super mycket kultur eftersom det moderna samhället är ganska nytt. Det gäller inte urbefolkningen såklart men det finns en lång historia av förtryck och rasism mot dem och staten har exempelvis fört bort barn från dessa familjer för att “göra dem Kristna” sent inpå 1900 talet. Detta är något som de börjat prata om och staten och försöker kompensera genom att privata företag/institutioner såsom skolan uttrycker “we acknowledge the traditional owners of this land..etc” på hemsida, i tal och inrikes spelas även det upp på flyget när man landar.

Australiensisk kultur är då i princip “snagg” eller “sausage sizzle” som innebär köttkorv som på barbecue med gul lök och äts i vitt rostbröd med tomato sauce(ketchup). Dunjacka och shorts samt gå upp tidigt på morgonen dricka kaffe och surfa. Restauranger och fik stänger ibland 12:00 på dagen och middag äter man inte efter 19:00. Förresten, något jag inte visste var att det finns massa vilda kameler i Australien??

Kulturkrockar att alla pratar med alla. Skulle sätta mig på restaurang och kvinnan bredvid snackade med oss om hela sitt liv i typ 30 min innan vi ens hann beställa. Random folk snackade med en på bussen, flygplatsen, ja i princip överallt. Det var också fullkomligt normalt att ständigt gå runt barfota, till och med i matbutiker och i köpcentrum… När man åker buss MÅSTE man också säga G’day, How are you going?, Hello, när man gå på och när man går av MÅSTE man säga Thank you, Thanks, eller le och vinka med handen. Detta gäller även om man går av där bak :)

BILDER

## Fritid och sociala aktiviteter

Reste så mycket som möjligt när jag kunde. Åkte till Carins, Bayron Bay, Mellbourne, Townsville, Nya Zeeland.

BILD BILD
