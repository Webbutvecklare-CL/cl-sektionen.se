# Ida Fantenberg Niklasson – Irland

Universitet: Trinity College Dublin  
Termin: HT 2018  
Inriktning: Data

## Innan avresa

Den största förberedelsen var att fixa med Grant Agreement för Erasmus. På TCD vad de också väldigt noga med att man inte får ha några schemakrockar, vilket jag iof inte visste om innan jag åkte dit. Det är dock något jag önskat att jag visste eftersom jag under första veckan på plats i Dublin behövde kämpa rätt mycket med att hitta kurser, och sen få svar från KTH om man kan tillgodoräkna dom. Den andra största saken skulle jag nog annars säga var att hitta boende. Det gick att söka studentboende på universitet, men det behövde man söka under våren och jag fick information om det i augusti i samband med antagningsbeskedet.

## Boeende

Jag bodde i södra delen av Drumcondra. Området va fint och jag kände mig trygg när jag gick hem själv. Jag köpte även en cykel och cyklade till skolan varje dag därifrån vilket tog ungefär 15-20 min. Det tog lite drygt 40 min att gå. Det va lite läskigt att cykla i början eftersom det är vänstertrafik, men det är så många som cyklar och rätt bra cykelfiler på vägarna att jag inte tyckte det var några problem. Lokaltrafiken är väldigt opålitlig samt dyr så det är väldigt värt att bo någonstans där man inte är beroende av den. Jag fick boende typ en vecka innan jag skulle åka via VivaIreland. Dom va bra att bo hos och det var ett helt okej hus. De var väldigt hjälpsamma när man behövde hjälp med saker. Dock delade jag rum med en annan tjej och betalade ändå ungefär 7k i månaden. Det är väldigt dyrt med boende och svårt att få tag på och det kan va väldigt värt att vara medveten om när man söker boende. Det finns många andra studentboenden som inte ägs av någon skola men där man kan hyra ett rum. De rummen kan kosta upp mot 10k men jag skulle påstå att det skulle vara värt det om man vill ha en riktig studentupplevelse. De jag bodde med var till majoriteten folk som jobbade och inga jag umgicks med. De som bodde tillsammans i dessa studentrum däremot var bara folk utifrån Dublin och blev väldigt tajta gäng. Dessa studentrumsföretag har ofta kontrakt till och med januari på grund av att på de flesta universiteten har terminer som slutar i januari. Trinity däremot har ändrat så att de flesta tentorna ligger i mitten av december. Men det jag skulle komma till var att man kan kontakta dessa företag för en del går med på att förkorta kontrakten om man är ute i god tid.

En sista grej som jag vet om dessa rum är att det inte finns mycket kökstillbehör och porslin i köken så man kan behöva köpa en del sådana grejer. För att summera så var beredd på att det är dyr hyra, välj något som är cykel-/gångavstånd till Trinity, samt välj något dyrare om du vet att du hellre vill bo med studenter med ett riktigt bra boende.

De flesta pubar som jag och mina kompisar hängde på låg i en trekant mellan Trinity, Stephens Green och Temple Bar. Nattklubbarna som många event är på ligger vid Harcourt street. Om man skulle vilja leta boende även i närheten av det

## Studierna

På Trinity har de har ingen akademisk kvart i början av föreläsningen, istället slutar de 10 minuter innan föreläsningen är slut på schemat. Föreläsningarna är endast en timme vilket jag tyckte va ganska skönt. Jag gick på nästan varenda föreläsning när jag var där vilket jag verkligen inte gör på KTH. Jag tyckte att de föreläsare jag hade var väldigt bra, men hörde också från andra på Trinity att det finns många som var mindre bra. En del kan ha lite grövre dialekt och det var många utbytesstudenter jag pratade med som inte förstod något första veckorna. Men man vänjer sig så det är inget att oroa sig över.

**Jag läste följande kurser:**

- IR1014 Irish literature and language
- CS3041 Information Management 2 - Kan förhoppningsvis tillgodoräknas
- CS3012 Software Engineering - Tillgodoräknas som mvk
- CS2E03 Computer Engineering 2 - Tillgodoräknas som mvk

## Utbytets höjdpunkt

Det bästa med utbytet var helt klart alla vänner jag träffade samt alla resor i Irlands fina landskap!
