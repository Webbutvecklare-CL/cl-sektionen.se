# Camilla Björn – Tyskland

Universitet: Technische Universität Darmstadt  
Termin: VT 2016 (period 4 och sommaren)  
Inriktning: Data

## Innan avresa

Det mesta förarbetet gick åt till att hitta kurser och få alla Erasmus papper påskrivna. Jag bokade även inne ett möte med vår internationella koordinator för att hämta min försäkring från kammarkollegiet.

## Ekonomi

När det det kommer ekonomin så hade jag rätt tur. Förutom Erasmus-stipendiet fick jag även ett stipendium från TU Darmstadt. TU Darmstadt hade instiftat ett stipendium som skulle gå till den KTH student med högst betyg i ett försök att få fler KTH studenter att söka till universitetet, jag var dock den enda från KTH som sökte till TU Darmstadt...

Prismässigt är Tyskland/Darmstadt ganska likt Sverige. Det mesta är lite billigare, men det är inte en markant skillnad. När det kommer till t.ex. mat så är det precis som i Sverige är det lite skillnad på mataffärerna. REWE och Edeka är typ som ICA, sen finns Penny som har lite bättre utbud än Lidl och Aldi, men till typ samma pris. Den tyska Lidl är lite bättre än den svenska och bör inte underskattas.

När jag skulle skrivas in på TU Darmstadt så behövde jag betala en slags terminsavgift på ca 2000 kr. I den ingick bl.a. busskort, och en del av pengarna gick även till studenter som hade det svårare ekonomiskt.

## Boeende

TU Darmstadt hjälpte mig att få ett boende i ett av deras studentbostadsföreningar. I Tyskland är det vanligt att studenter bor i kollektiv, Wohngemeinschaft (WG), vilket passade mig jättebra. Jag hade turen att hamna med 4 andra studenter som jag hade superkul med under hela min tid i där! Hyran var på ca €400 + €10 för internet. Området som jag bodde i hette Karlshof. Karlshof hade egentligen inte särskilt bra rykte, men jag tyckte det funkade bra

Många studentbostäder tillhandahåller inte täcke och kudde, därför kan det vara bra att se till att ha tid att köpa det samma dag som man anländer. Det var dock ganska enkelt att hitta kudde och täcke inne i "stan" till ett hyfsat billigt pris.

## Studierna

Det var inte särskilt stor skillnad mellan kurserna på TU Darmstadt jämfört med KTH. Största skillnaden var språket eftersom jag läste alla kurser på tyska. Tentorna var rätt annorlunda dock, jag hade inga tentor som var längre än en timme (men jag hörde talas om att det fanns långa tentor på två...). Vi var dessutom tvungna att ta med eget papper till tentorna, dvs. ingen diskussion huruvida namnet skulle stå under eller ovanför raden

**Jag läste följande kurser:**

-   Einführung in die Algebra
-   Informationsmanagement
-   Rechner Organisation German
-   Intonation B1
-   Deutsche Grammatik B1

## Fritid och sociala aktiviteter

TU Darmstadt hade en stor idrottsanläggning tillsammans med Hochschule Darmstadt som bland annat hade ett rätt fint klättergym som jag brukade besöka. Det vara ganska lätt att hitta kompisar att träna med för universitetet anordnade studentträningspass som man kunde anmäla sig till.

När jag inte klättrade umgicks jag mycket med mina nya kompisar. För mig var det ett stort plus att bo i en WG för jag fick träffa så himla många nya coola människor!

## Jag önskar att jag visste innan...

...att jag absolut behövde skaffa ett tyskt mobilnummer och ett tyskt bankkonto. Utan dessa vägrade de att ta emot min hyra vilket var lite irriterande. Det är inte svårt att skaffa, men se till att ni har koll på papprena och var beredda på att kanske behöva prata lite tyska inne på banken. De äldre tyskarna är ofta inte jättebra på engelska, men de brukar vara duktiga på att hjälpa till ändå.

Det kan bli GALET varmt i Tyskland. Vi hade typ 30-35 grader i några veckor och monsunregn vid några tillfällen (typ som sommaren 2018 i Sverige, fast lite intensivare). Jag spenderade nästan hela min tid i Tyskland i flipflop...

Presentera er på Tyska första dagen om ni vill öva på Tyskan! Det var JÄTTESVÅRT för mig att byta tillbaks från engelska när jag väl börjat med det...
