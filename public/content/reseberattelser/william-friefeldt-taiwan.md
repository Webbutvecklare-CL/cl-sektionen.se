# William Friefeldt – Taiwan

Universitet: Nation Sun Yat-sen University  
Termin: HT 2017  
Inriktning: Data

## Innan avresa

Jag sökte visum för 6 månader hos Taiwans konsulat (Wenner-Gren Center på Sveavagen 166). Jag gjorde även en hälsokontroll enligt ett formulär som skolan skickade (Medical Examination Requirements for Short-Term Students (Form C)), vilket kostade 1300 kr hos CityAkuten. Försäkringen som jag fick via KTH var tillräcklig, så jag behövde inte lägga ned tid på detta.

## Ekonomi

Jag fick resebidrag via KTH (6000 kr) och merkostnad lån via CSN (1000 kr extra i månaden). Kollade aldrig upp eventuella stipendium.

## Boeende

Jag fick boende via universitet. All utbytesstudenter borde i ett hus med korridorer, uppdelat killar och tjejor varannan våning. Det var 12 rum i varje korridor och man bodde 2 i varje rum. Rummen var ca 10-12 kvadrat med två sängar, garderob och varsitt skrivbord. Byggnaden låg mitt på campus vilket innebar ca 15 minuters gångavstånd till de flesta lektionerna. Det fanns restaurang, butiker, bibliotek inom 1 km.

## Studierna

Jag läste 3 kurser som jag tillgodoräknande. Det var en föreläsning i veckan på tre timmar per kurs. Till skillnad från KTH var det inga övningar utan endast föreläsningar och det var inte kutym att svara på de frågor som föreläsaren ställde. Dock tyckte föreläsarna att det var väldigt roligt att vi utbytesstudenter svarade på frågor. Det var läxor varje vecka i två av kurserna. Man skulle göra några uppgifter från föreläsningen/boken. Det var midterm och final exam i alla kurserna, så alla kurser gick över hela terminen.

Utöver detta läste jag kinesiska som hade 2 tillfällen i veckan á 2 timmar. Denna kurs hade samma upplägg som de övriga kurserna. Jag läste också vindsurfing som hade en lektion i veckan då vi surfade på skolans strand.

**Jag läste följande kurser:**

- CSE590 - Information theory
- CSE640 - Advanced compilers
- CSE680 - Kernel-based machine learning

## Fritid och sociala aktiviteter

På fritiden utforskade jag gärna staden på moped, surfade, badade, gick på klubben för utbytesstudenter, åkte på hajker på helgerna, reste till andra länder och sprang med en löpningsorgansation vid floden i staden.

Det bästa med utbytet var att uppleva en helt ny kultur med allt vad det innebär; mat, språk, natur, social aktiviter osv. Detta i kombo med att alla utbytesstudenter var i samma sits vilket gjorde att vi blev sjukt tighta.

## Sluttips

Oroa dig inte över nivån på studierna, den är inte hög! När det gäller kurserna, det löser sig, men räkna inte med att tillgodoräkna 30 hp.
