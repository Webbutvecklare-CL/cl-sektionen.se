## Trygghetsrådet

På Sektionen för Civilingenjör och Lärare finns det vi kallar Trygghetsrådet. Trygghetsrådet består bland annat av sektionens studerandeskyddsombud och ledamot för studiesociala- och JML-frågor (JML = **J**ämlikhet, **M**ångfald och **L**ika villkor). Rådet finns för att alla ska känna sig trygga på evenemang som arrangeras av sektionen. All information som behandlas av Trygghetsrådet följer kravet på tystnadsplikt enligt [sektionens uppförandekod](https://drive.google.com/file/d/1Dey5wOO4O-jb2SvQMl43JsQ6dHzCR4vP/view).  

Under mottagningen har Trygghetsrådets medlemmar extra koll på sina mail-inkorgar för att du som αdepten ska känna dig trygg. Upplever du något obehagligt under CL-sektionens mottagningsveckor finns vi här för att stötta, tveka inte att kontakta oss!
Kontaktuppgifter:
Charlie Axelsson, ordförande JML-nämnden: [jml@cl-sektionen.se](mailto:jml@cl-sektionen.se)  
Jakob Malik, studerandeskyddsombud: [skyddsombud@cl-sektionen.se](mailto:skyddsombud@cl-sektionen.se)  
Lea Martinelle, ledamot för studiesociala- och JML-frågor: [studiesocialt@cl-sektionen.se](mailto:studiesocialt@cl-sektionen.se)

Du kan även kontakta rådet anonymt om du inte känner för att dela dina kontaktuppgifter. Scanna QR-koden eller gå in på [cl-sektionen.se/hjalp-vid-illabehandling](https://www.cl-sektionen.se/hjalp-vid-illabehandling), där hittas vägledning vid illabehandling samt länk till kontaktformuläret till studerandeskyddsombudet.
