# Info-dumpen

**Här finns relevanta tips och resurser samlade för dig som ska börja plugga på CL!** <hr></hr>

## Ny på KTH

Mycket av informationen på denna sida har hämtats från KTHs resurssida "Ny på
KTH". Du bör besöka sidan och bekanta dig med dess innehåll. Sidan är framtagen för att du som nyantagen ska enkelt kunna hitta viktiga resurser inför studiestarten och under din första tid på KTH.  
[Ny på KTH](https://www.kth.se/student/studier/nypakth/)

## Anmäl dig till rektorsmottagningen

<img src="../../media/img/Stockholms_stadshus.webp" alt="Bild på statshuset" style="color:transparent;width:100%;height:auto">

Den 24:e augusti håller KTH en ceremoni i stadshuset för att välkomna nya studenter. En personlig inbjudan skickas till dig via samma e-postadress som du använde för att ansöka till KTH. Det finns begränsade platser och först till kvarn gäller.
[Läs mer om rektorsmottagningen](https://www.kth.se/student/studier/nypakth/rektors-mottagning-i-stockholms-stadshus-1.326539)

## FUNKA - Stöd för dig med funktionsnedsättning

Studenter med dokumenterad, varaktig funktionsnedsättning kan få kompensatoriskt stöd i sina studier vid KTH. Gruppen som samordnar stöden heter Funka. Det är dock viktigt att ansöka om FUNKA-stöd så tidigt som möjligt då handläggningstiden kan vara upp till 3 veckor. På KTHs webbplats hittar du info om vilken typ av stöd som FUNKA erbjuder.  
[Läs mer och ansök om FUNKA-stöd](https://www.kth.se/student/stod/studier/funktionsnedsattning)

## Studenthälsan

Via Studenthälsan kan du träffa företagssköterska, psykolog och kurator. Företagssköterskor erbjuder hälsosamtal. Till psykologerna kan du komma för rådgivning eller för en avgränsad samtalskontakt. Kurator erbjuder psykosocial rådgivning och stödsamtal. Besök är gratis!  
[Läs mer om studenthälsan](https://www.kth.se/student/stod/halsa/studenthalsan-1.409886)

## Studie- och karriärvägledning (SVL)

KTH erbjuder alla studenter studie- och karriärvägledning, för att du ska utveckla effektiva studiestrategier och göra välgrundade val i din studiesituation.  
[Läs mer om och kontakta CL:s studievägledare](https://www.kth.se/student/stod/studier/studievagledning-1.83165)

## Kårens Dag & Campus Fair

<img src="../../media/img/KårensdagCampusfair.webp" alt="Kårens dag" style="color:transparent;width:100%;height:auto">

Torsdag den 21 augusti hålls Kårens Dag och Campus Fair i kårhuset Nymble. Det är ett ypperligt tillfälle att lära dig mer om vad kåren har att erbjuda. När Kårens Dag går mot sitt slut börjar istället Kårens Kväll, en fest för alla nya KTH-studenter.

## Ställ dig i bostadskön och bli kårmedlem

Även om du bor i Stockholm är det en bra idé att ställa dig i bostadskön hos [SSSB](https://sssb.se/). Det är helt gratis ställa sig i kön och det enda kravet är att du är kårmedlem. På THS webbplats kan du läsa om alla förmåner som kårmedlemmar har.  
[Läs mer om THS-medlemskap](https://ths.kth.se/sv/membership/)

## Checklista inför studiestart

Se till att bocka av följande under mottagningen:

- [**Aktivera ditt KTH-konto**](https://www.kth.se/student/it/kth-account/kth-account-1.1162941)
  Ett KTH-konto behövs för att kunna utnyttja många av KTH:s resurser.

- [**Registrera dig på dina kurser**](https://www.kth.se/student/studier/kurs/kursregistrering/kursregistrering-1.317058)
  I samband med kursstart ska du kursregistrera dig på de kurser som du ska läsa, annars riskerar du att förlora din plats.

- [**Exportera ditt schema**](https://www.kth.se/student/it/studenttjanster/personligamenyn/koppla-mitt-schema)
  Du bör göra detta för att enkelt hitta till dina föreläsningar och övningar efter mottagningen.

- **Skaffa dig kurslitteraturen!**
  Du kan köpa nästan all kurslitteratur på Kårbokhandeln i Nymble. Men du sparar pengar om du köper i andra hand från äldre studenter. De har satt ihop ett kalkylark där du enkelt kan se vilka som har böcker till salu.
